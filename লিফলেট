আওয়ামী লীগের বিতর্কিত লিফলেট বিতরণ করে আলোচনায় আসা ও পরে গ্রেপ্তার হওয়া বিসিএস কর্মকর্তা মুকিব মিয়াকে আশ্রয়দানকারী দুই ডেপুটি রেজিস্ট্রার ইলিয়াসুর রহমান ও গোলাম সারোয়ারকে সাময়িক বহিষ্কার করেছে শেরে বাংলা কৃষি বিশ্ববিদ্যালয় প্রশাসন। আজ এক বিজ্ঞপ্তিতে দুই কর্মকর্তাকে সাময়িক বহিষ্কারের তথ্য জানায় শেরেবাংলা কৃষি বিশ্ববিদ্যালয়। 

উল্লেখ্যে, সম্প্রতি আওয়ামী লীগের পোস্টার বিতরণ করা বিসিএস কর্মকর্তা মুকিব মিয়াকে ডিবি পুলিশের একটি টিম শেরে বাংলা কৃষি বিশ্ববিদ্যালয়ের কোয়েল ভবনের মো. ইলিয়াসুর রহমানের বাসা থেকে গ্রেপ্তার করেন। এরই প্রেক্ষিতে দুই ডেপুটি রেজিস্ট্রারকে বরখাস্ত করেছে বিশ্ববিদ্যালয় প্রশাসন।
